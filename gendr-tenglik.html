<div class="press-service-content">
  <time datetime="2022-09-09 16:18">16:08 / 09.09.2022</time>
  <h1 class="press-service-title">Ayollar uchun seminar-trening: Gender tenglik, xotin-qizlar faolligini oshirishga doir
    muhokamasi.</h1>
  <p class="press-service-text">Respublika Prezidentining "2022/2026-yillarga mo‘ljallangan Yangi O‘zbekiston taraqqiyot
    strategiyasi to‘g‘risida"gi Farmonini “Inson qadrini ulug‘lash va faol mahalla yili”da amalga oshirishga oid Davlat
    dasturida belgilangan maqsadlardan biri – xotin-qizlarni qo‘llab-quvvatlash, ularning jamiyat hayotidagi faol
    ishtirokini taʼminlashga qaratilgan. Maqsad doirasida – o‘zbek jamiyatida xotin-qizlarga tazyiq va zo‘ravonlikka
    nisbatan murosasizlik muhitini yaratish, xotin-qizlarning huquq va qonuniy manfaatlarini taʼminlash. Gender
    tenglikni taʼminlash siyosatini davom ettirish, xotin-qizlarning ijtimoiy-siyosiy faolliginioshirish, ularni
    qo‘llab-quvvatlashga doir islohotlarni davom ettirish.</p>
  <img class="press-service-img" src="img/ayollar-seminarda-1.webp" alt="ayollar seminarda">
  <p class="press-service-text">Xotin-qizlarning taʼlim va kasbiy ko‘nikma olishlari va boshqalarga har tomonlama
    ko‘maklashish, tadbirkorligini qo‘llab-quvvatlash, iqtidorli yosh xotin-qizlarni aniqlash va ularning
    qobiliyatlarini to‘g‘ri yo‘naltirish, ular o‘rtasida sog‘lom turmush tarzini taʼminlash borasidagi va shu kabi muhim
    vazifalarni amalga oshirish belgilangan. Xotin-qizlarga ijtimoiy-huquqiy, psixologik yordam ko‘rsatish, ularni
    manzilli qo‘llab-quvvatlash ham shular jumlasian</p>
  <img class="press-service-img" src="img/ayollar-seminarda-2.webp" alt="ayollar seminarda">
  <p class="press-service-text">“Ayollar daftari” bilan manzilli ishlash, mutasaddi tashkilotlar tomonidan
    xotin-qizlarning muammolarini o‘z vaqtida bartaraf etish ustidan jamoatchilik nazoratini amalga oshirish kabi
    masalalar ko‘zda tutilganligi alohida eʼtiborga molikdir. Respublika Vazirlar Mahkamasining “Xotin-qizlar
    muammolarini o‘rganish va hal etish tizimini yanada takomillashtirish chora-tadbirlari to‘g‘risida”gi qarorida ham
    bu boradagi vazifalar aniq ifodalangan. Ushbu vazifalar ijrosi sifatida tashkil etilgan respublika-seminarida
    Nizomiy nomidagi TDPU dosenti, PFN R. Abdullayeva tomonidan “Psixologik barqarorlikni oshirish”, “Stressli
    vaziyatlarda bardoshlilikni oshirish” mavzularida treninglar o‘tkazildi. Ko‘tarinki kayfiyatda o‘tayotgan
    mashg‘ulotlar juda qiziqarli ma’lumotlarga boy bo‘lmoqda.</p>
  <img class="press-service-img" src="img/ayollar-seminarda-3.webp" alt="ayollar seminarda">
  <p class="press-service-text">Tadbirda, shuningdek, gender tengligi mazmun-mohiyatining milliy talqini,mehnat huquqida
    ko‘zda tutilgan qonunlar mazmun-mohiyatini o‘rganish shular jumlasiga kiradi.</p>
  <img class="press-service-img" src="img/ayollar-seminarda-4.webp" alt="ayollar seminarda">
  <p class="press-service-text">Muammoli vaziyatga doir rolli o‘yinlar orqali intensiv o‘qitish, guruh bo‘lib muhokama,
    video-qaytma aloqa; ishtirokchilar orasida pozitiv muhitni shakllantirish uchun psixogimnastik mashg‘ulotlar
    uyg‘unlashtirilgan holda olib borilyapti. O‘zaro fikr va tajriba almashish, dildan suhbatlar qurilmoqda.</p>
  <img class="press-service-img" src="img/ayollar-seminarda-5.webp" alt="ayollar seminarda">
  <p class="press-service-text">Tadbir ishtirokchilarda katta taassurot qoldirmoqda</p>
</div>